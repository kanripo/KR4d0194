# -*- mode: mandoku-view; -*-
#+TITLE: 蘆川歸來集
#+DATE: 2015-08-24 23:58:19.593625
#+PROPERTY: ID KR4d0194
#+PROPERTY: BASEEDITION WYG    
#+PROPERTY: JUAN 卷七
<pb:KR4d0194_WYG_007-1a>¶
欽定四庫全書¶
　蘆川歸來集巻七　　　　宋　張元幹　撰¶
　　詞¶
　　　明月逐人來(燈夕趙端/禮席上)¶
花迷珠翠香飄羅綺簾旌外月華如水暖紅影裏誰㑹¶
王孫意最樂昇平景致　長記宫中五夜春風鼓吹遊¶
仙夢輕寒半醉鳯幃未暖歸去薫濃被更問陰晴天氣¶
　　　小重山¶
<pb:KR4d0194_WYG_007-1b>¶
誰向晴窻伴素馨蘭芽初秀發紫檀心國香幽艷最情¶
深歌白雪秖少一張琴　新月冷光侵醉時花近眼莫¶
頻斟薛濤箋上楚妃吟空凝睇歸去夢中尋¶
　　　上西平(一作金人/捧露盤)¶
卧扁舟聞寒雨數佳期又還是輕誤仙姿小樓夢冷覺¶
來應恨我歸遲鬢雲鬆處枕檀斜露泣花枝　名與利¶
空縈繫添憔悴漫孤恓得見了説與教知偎香倚暖夜¶
爐圍定酒温時任他飛雪灑江天莫下層梯¶
<pb:KR4d0194_WYG_007-2a>¶
　　　春光好(為楊聰父侍/兒切鱠作)¶
花恨雨栁嫌風客愁濃坐久霜刀飛碎雪一罇同　勞¶
煩玉指春葱未放筯金盤已空更與箇中尋尺素兩情¶
通¶
　　　前調¶
寒食近踏青時畵堂西可是春來偏倦繡乍生兒　香¶
綿輕拂胭脂加文褓初試斑衣悄没工夫存問我且憐¶
伊¶
<pb:KR4d0194_WYG_007-2b>¶
　　　清平樂(雪晴/送别)¶
亂山深處雪擁溪橋路曉日乍明催客去驚起玉鴉飜¶
樹　翠衾香煖檀灰一枝想見踈梅憑仗東風説與畵¶
眉人共春回¶
　　　前調¶
明珠翠羽小綰同心縷好去吳淞江上路寄與雙魚尺¶
素　蘭橈飛取歸來愁眉待得伊開相見嫣然一笑眼¶
波先入郎懐¶
<pb:KR4d0194_WYG_007-3a>¶
　　　菩薩蠻(見芙/蓉)¶
天涯客裏秋容晚妖紅聊戯思鄉眼一朶醉深粧羞渠¶
照鬢霜　開時誰斷送不待司花共有脚號陽春芳菲¶
屬主人¶
　　　前調(戯呈周/介卿)¶
拍堤緑漲桃花水畵船穏泛東風裏絲雨濕苔錢淺寒¶
生禁烟　江山留不住却載笙歌去醉倚玉搔頭幾曽¶
知旅愁¶
<pb:KR4d0194_WYG_007-3b>¶
　　　前調(三月晦送春有/集坐中偶書)¶
春來春去催人老老夫争肯輸年少醉後少年狂白髭¶
殊未妨　挿花還起舞管領風光處把酒共留春莫教¶
花笑人¶
　　　前調¶
雨餘翠袖瓊膚潤一枝想像傷春困老眼見花時惜花¶
心未衰　釀成誰與醉應把流蘇綴淚沁枕囊香惱儂¶
歸夢長¶
<pb:KR4d0194_WYG_007-4a>¶
　　　前調(政和壬辰/東都作)¶
黄鶯啼破紗窻曉蘭缸一㸃窺人小春淺錦屏寒麝煤¶
金博山　夢回無處覔細雨梨花濕正是踏青時眼前¶
偏少伊¶
　　　前調¶
芳林玉蘂生香霧逰蜂争採清晨露芳意着人濃微烘¶
曲室中　春來瀛海外沈水迎風碎好事付餘薫頻分¶
幾縷雲¶
<pb:KR4d0194_WYG_007-4b>¶
　　　樓上曲¶
樓外夕陽明逺水樓中人倚東風裏何事有情怨别離¶
低鬟背立君應知　東望雲山君去路斷腸迢迢盡愁¶
處明朝不忍見雲山從今休傍曲欄干¶
　　　前調¶
清夜燈前花報喜心隨社燕凉風起雲路修成寶月時¶
東樓悵望君先歸　沆瀣秋香生玉井畫簷深轉梧桐¶
影看君西去侍明光杯中丹桂一枝芳¶
<pb:KR4d0194_WYG_007-5a>¶
　　　豆葉黄(為伯南賦早/梅復和韻)¶
冰溪踈影竹邊春翠袖天寒逈暮雲雪裏精神澹佇人¶
隔重門寶粟生香玉半温¶
　　　前調¶
踈枝冷蘂忽驚春一㸃芳心入鬢雲風韻情知似玉人¶
笑迎門香煖紅爐酒未温¶
　　　前調(見草堂/别集)¶
輕羅團扇掩㣲羞酒滿玻瓈花滿頭小板齊聲唱石州¶
<pb:KR4d0194_WYG_007-5b>¶
月如鈎一寸横波入鬢流¶
　　　滿庭芳(夀/)¶
梁苑春歸章街雪霽栁梢華萼初萌非煙非霧新嵗樂¶
昇平京兆雍容報政金狨過九陌塵輕朝回處青霄路¶
穏黄色起天庭　東風吹緑鬢薄羅剪綵小綰流鶯比¶
渭濵甲子尚父難兄滿泛椒觴獻夀斑衣侍雲母分屏¶
明年㑹雙衣對引談笑秉鈞衡¶
　　　前調(夀富/樞宻)¶
<pb:KR4d0194_WYG_007-6a>¶
韓國殊勲洛都西内名園甲第相連當年緑鬢獨占地¶
行仙文彩風流瑞世延朱履絲竹喧闐人皆仰一門相¶
業心許子孫賢　中興方慶㑹再逢甲子重數天元問¶
千齡誰比五福俱全此去沙隄步穏調金鼎七葉貂蟬¶
香檀緩杯傳鸚鵡新月正娟娟¶
　　　前調(為趙西/宗夀)¶
玉葉聯芳天潢分潤夀筵長對薫風間平襟度濮邸行¶
尊崇忠孝家傳大雅無喜愠一種寛容芝蘭盛綵衣嬉¶
<pb:KR4d0194_WYG_007-6b>¶
戱親睦冠西宗　絲綸膺重寄遥防遷美本鎮恩隆應¶
萱堂齊福誕月仍同花蘂香濃氣暖凝瑞露滿酌金鍾¶
龍光近星飛驛馬宣入嗣王封¶
　　　前調¶
三十年來雲游行化草鞵踏破塵沙徧參尊宿曾記到¶
京華衲子如麻似粟誰(闕/)笑瞿老拈花經離亂青山盡¶
處海角又天涯　今宵閒打睡明朝粥飯隨分僧家把¶
木佛燒却除是丹霞撞著門徒施主驀然箇喜捨由他¶
<pb:KR4d0194_WYG_007-7a>¶
廬陵米還知價例毫髮更無差¶
　　　瑞鶴仙(壽/)¶
喜西園放鑰對燕寢香潤棠陰寒薄東風夜來惡禁煙¶
時天氣鶯啼花落新晴共約怕韶光容易過却把銅壺¶
緩泛金杯祓禊嬉遊行樂　絃索笙簧聲裏還記蘭房¶
正垂羅幕初眠栁弱梅如豆玉如琢向鳯凰池上鴛鴦¶
影裏他年何啻紫橐看流芳繼踵韋平盛傳鞏洛¶
　　　瑶臺第一層¶
<pb:KR4d0194_WYG_007-7b>¶
江左風流鍾間氣洲分二水長鳯凰臺畔投懐玉燕照¶
社神光豆花初秀雨散暑空洗出秋凉慶生旦正圓蟾¶
呈瑞仙桂飄香　肝腸掞文摛錦駕雲乗鶴下鵷行紫¶
樞將命紫微如綍常近君王舊山同梓里荷月旦久已¶
平章九霞觴薦刀圭丹餌衮繡朝裳¶
　　　望海潮(癸夘冬為建守趙/季西賦碧雲樓)¶
蒼山烟澹寒谿風定玉簮羅帶綢繆輕靄暮飛青㝠逺¶
淨珠星璧月光浮城際涌層樓正翠簾高捲緑瑣低鈎¶
<pb:KR4d0194_WYG_007-8a>¶
影落尊罍氣和歌管共清逰　使君冠世風流擁香鬟¶
凭檻霧𩯭凝眸銀燭煖宵花光照席譙門莫報更籌逸¶
興醉無休賦探梅芳信翻曲新謳想見踈枝冷蘂春意¶
到沙洲¶
　　　前調(為富樞宻/生朝壽)¶
麒麟圖畫貂蟬冠冕青氊自屬元勲綠野舊逰平泉雅¶
咏霞舒煙巻朝昏風月小陽春照玳筵珠履公子王孫¶
雲度崧高影横伊水慶生申　早梅長醉芳樽况中興¶
<pb:KR4d0194_WYG_007-8b>¶
盛際宥宻宗臣琳館奉祠金甌覆字和羮妙手還新光¶
射紫微垣看五雲朝斗千載逢辰開取八荒夀域一氣¶
轉洪鈞¶
　　　十月桃¶
年華催晚聴樽前偏唱衝暖欺寒樂府誰知分付㸃化¶
金丹中原舊逰何在頻入夢老眼空澘撩人冷蘂渾似¶
當時無語低鬟　有多情多病文園向雪後尋春醉裏¶
凭欄獨步羣芳此花風度天然羅浮淡粧素質呼翠鳯¶
<pb:KR4d0194_WYG_007-9a>¶
飛舞斕斑參横月落留恨醒來滿地香殘¶
　　　前調(為富樞/宻夀)¶
蟠桃三熟正清霜吹冷愛日烘香小試芳菲時候無限¶
風光洛濵老人星見(闕/)少室雲物開祥丹青萬彚熊兆¶
崑臺鳯舉朝陽　向元樞曽輔巖廊記名著金甌位入¶
中堂夢熟鈞天屢驚顛倒衣裳黄髮更宜補衮歸去定¶
軍國平章管弦珠翠蘭玉簮纓嵗嵗稱觴¶
　　　感皇恩(夀/)¶
<pb:KR4d0194_WYG_007-9b>¶
綠髪照魁星平康争看錦繡肝腸五千巻出逢熙運蚤¶
侍玉皇香案禁塗揚厯遍紆宸眷　安養老成十年蕭¶
散天要中興相公健生朝開宴長是通宵絃管藕花香¶
不斷南風逺¶
　　　前調(夀/)¶
年少太平時名園甲第談笑雍容萬鍾貴姚黄重綻長¶
對小春天氣綺羅叢裏慣今朝醉　台衮象賢元樞虚¶
位壯嵗青雲自曽致流霞麟脯難老洛濵風味謝公須¶
<pb:KR4d0194_WYG_007-10a>¶
再為蒼生起¶
　　　前調(夀/)¶
荔子著華繁清微庭院賀厦雙飛畵梁燕綺羅叢裏百¶
和爐香祝願願從今日去身長健　檀板競催榕陰初¶
轉舞袖風前翠翹顫明年開府錫宴金鍾宣勸夀星朝¶
北斗君王眷¶
　　　前調(夀/)¶
豹尾引黄旛宣麻金殿雨露恩濃自天遣搢紳交譽最¶
<pb:KR4d0194_WYG_007-10b>¶
樂至誠為善信知宗姓喜君王眷　寶炬蜜香玉巵波¶
灔醉擁笙歌夜深院西清班近雅稱元戎同燕要看茅¶
土相貂蟬面¶
　　　夏雲峯(丙寅六月/為筠翁夀)¶
湧氷輪飛沆瀣霄漢萬里雲開南極瑞占象緯夀應三¶
台錦腸珠唾鍾間氣卓犖天才正暑月祥光照社玉燕¶
投懐　新堂深處捧杯乍香泛水芝空翠風迴凉送艶¶
歌緩舞醉墮瑶釵長生難老都道是栢葉仙階笑傲且¶
<pb:KR4d0194_WYG_007-11a>¶
山中宰相平地蓬萊¶
　　　千秋嵗(夀/)¶
相門出相和氣濃春釀傳家冠珮雲臺上龎眉扶夀杖¶
綠髪披仙氅星兩兩泰階已應昇平象　玉砌蘭芽長¶
定向東風賞添綵袖褰羅幌絲簧俱妙手珠翠争宫様¶
江海量年年醉裏飜新唱¶
　　　水龍吟(周總領/生朝)¶
水晶宫映長城藕花萬頃開浮蘂紅粧翠盖生朝時候¶
<pb:KR4d0194_WYG_007-11b>¶
湖山揺曳珠露争圓香風不斷普熏沉水似瑶池侍女¶
霞裾緩步夀煙光裏　霖雨已沾千里兆豐年十分和¶
氣星郎綠鬢錦波春釀碧筩冝醉荷橐還朝青氊奕世¶
除書將至看巢龜戱葉蟠桃著子祝三千嵗¶
　　　南鄉子(夀/)¶
山寺輞川圖霜葉雲林錦繡居夀斚浮春珠翠擁歡娛¶
滿院流泉繞綺䟽　道氣自膚腴几席輕塵一㸃無天¶
要耆英修相業清都已有泥書降玉除¶
<pb:KR4d0194_WYG_007-12a>¶
　　　捲珠簾(夀/)¶
祥景飛光盈衮繡流慶崑臺自是神仙胄誰遣陽和放¶
春透化工重入丹青手　雲璈錦瑟争為夀玉帶金魚¶
共願人長久偷取蟠桃薦芳酒更看南極星朝斗¶
　　　醉蓬萊(夀/)¶
對小春桃艶曲室爐紅乍寒天氣七葉蓂開應金張通¶
貴夢草銀鈎燦花珠唾是素來風味滿腹經綸回天議¶
論崑臺仙裔　秘殿陞華紫樞勲舊退步真祠簡心端¶
<pb:KR4d0194_WYG_007-12b>¶
扆迎日天元聽正衙宣制盡洗中原徧為霖雨宴後堂¶
歌吹栢子千秋丹砂九轉今宵長醉¶
　　　隴頭泉¶
少年時壯懐誰與重論視文章真成小技要知吾道稱¶
尊奏公車治安秘計樂油幕談笑從軍百鎰黄金一䨇¶
白璧坐看同輩上青雲事大謬轉頭流落徒走出修門¶
三十載黄粱未熟滄海揚塵　念向來浩歌獨往故園¶
松菊猶存送飛鴻五絃寓目望爽氣西山忘言整頓乾¶
<pb:KR4d0194_WYG_007-13a>¶
坤廓清宇宙男兒此志㑹須伸更有幾渭川埀釣投老¶
策奇勛天難問何妨袖手且作閒人¶
　　　天仙子(三月十二日奉同蘇子陪富丈訪筠翁/於舊居遂為杏花留飲懽甚命賦長短)¶
　　　　　　(句乃得天仙子寫呈/兩公末章併發一笑)¶
樓外輕陰春澹佇數㸃杏梢寒食雨少年油壁記尋芳¶
梁苑路今何處千樹紅雲空夢去　驚見此花須折取¶
明日滿城傳侍女情知醉裏惜花深留春住聴鶯語一¶
段風流天付與¶
<pb:KR4d0194_WYG_007-13b>¶
　　　鵲橋仙¶
靚粧豔態嬌波流眄雙靨横渦半笑樽前燭畔粉生光¶
更低唱新翻轉調　花房結子氷枝清瘦醉倚香濃寒¶
峭雛鶯新囀上林聲驚夢斷池塘春草¶
　　　漁父家風¶
八年不見荔枝紅腸斷故園東風枝霧葉誰新採悵望¶
冷香濃　氷透骨玉開容想筠籠今宵歸夢滿頰天漿¶
更御泠風¶
<pb:KR4d0194_WYG_007-14a>¶
　　　生查子¶
天生幾種香風味因花見旖旎透香肌髣髴飛花片¶
雨潤惜餘薫烟斷猶相戀不似薄情人濃淡分深淺¶
　　　減字木蘭花¶
客亭小㑹可惜無歡容易醉歸去更䦨細雨鳴窻一夜¶
寒　昏然獨坐舉世踈狂誰似我强撥爐煙也道今宵¶
是上元¶
　　　眼兒媚(秋/閨)¶
<pb:KR4d0194_WYG_007-14b>¶
蕭蕭踈雨滴梧桐人在綺牕中離愁遍遶天涯不盡却¶
在眉峯　嬌波暗落相思淚流破臉邊紅可憐瘦似一¶
枝春栁不奈東風¶
　　　昭君怨(春/晚)¶
春院深深鶯語花怨一簾煙雨禁火已銷䰟更黄昏¶
衾暖麝燈落地雨過重門深夜枕上百般猜未歸來¶
　　　夜逰宫¶
半吐寒梅未折雙魚洗氷澌初結戸外明簾風任揭擁¶
<pb:KR4d0194_WYG_007-15a>¶
紅爐洒窻間惟稷雪　比去年時節這心事有人忻説¶
斗帳重薫鴛被叠酒微醺管燈花今夜别¶
　　　楊栁枝(席上次韻/曽頴王)¶
深院今宵枕簟涼燭花光更籌何事促行觴惱剛腸¶
老去一簔烟雨裏釣滄浪看君鳴鳯向朝陽且腰黄¶
　　　綵鸞歸令(為張子安/舞姬作)¶
珠履争圍小立春風趂拍低態閒不管樂催伊整朱衣¶
　粉融香潤隨人勸玉困花嬌越様宜鳯城燈夜舊家時¶
<pb:KR4d0194_WYG_007-15b>¶
數他誰¶
　　　江神子¶
夢中北去又南來飽風埃鬢華衰浮水飛蓬踪跡為誰¶
催自笑自悲還自語一盃酒鼻如雷　曉輿行處覺春¶
回屑瓊瑰糝莓苔病眼衝寒欲閉又還開水近人家籬¶
落畔遥認得一枝梅¶
　　　西江月(和蘇/庭藻)¶
小閤劣容老子北窓仍遞南風維摩丈室久空空不與¶
<pb:KR4d0194_WYG_007-16a>¶
散花同夢　且作太真逰戲未甘金粟龍鍾憐君病後¶
頰顴隆識取小兒戯弄¶
　　　訴衷情(余兒時不知有荔子自呼為紅蕋父母/賞其名新昔所未聞殊盡形似之美久)¶
　　　　　　(欲記之而因循比與諸公和長短句故/及之以訴衷情盖里中推星毬紅鶴頂)¶
　　　　　　(紅皆佳品海舫/便風數日可到)¶
兒時初未識方紅學語問西東對客呼為紅蕋此興已¶
偏濃　嗟白首抗塵容費牢籠星毬何在鶴頂長丹誰¶
寄南風¶
<pb:KR4d0194_WYG_007-16b>¶
　　　採桑子(奉和秦楚村/使君荔枝詞)¶
華堂清暑榕隂重夢裏江寒火齊星繁興在氷壺玉井¶
䦨　風枝露葉誰新採欲飽防慳遺恨空槃留取香紅¶
滿地看¶
　　　菩薩鬘(送友人/還富沙)¶
山城何嵗無風雨樓臺底事隨波去歸棹望譙門沙痕¶
炯斷雲　詩成空弔古想像經行處陵谷有餘悲舉觴¶
澆别離¶
<pb:KR4d0194_WYG_007-17a>¶
　　　前調¶
微雲紅襯餘霞綺明星碧浸銀河水欹枕畵簷風愁生¶
草際蛩　鴈行離塞晚不道衡陽逺歸恨隔重山樓高¶
莫凭欄¶
　　　浣溪沙(詠木/香)¶
睡起中庭月未蹉繁香隨影上輕羅多情肯放一春過¶
　比似雪時猶帶韻不如梅處却縁多酒邊枕畔奈愁¶
何¶
<pb:KR4d0194_WYG_007-17b>¶
　　　好事近¶
華燭炯離觴山吐四更寒月公子唾花枝玉盡一時豪¶
傑　三冬蘭若讀書燈想見太清絶紙帳地爐香煖傲¶
一牕風月¶
　　　南歌子¶
玉斧修圓了氷輪分外清共看星向繡衣明元是生朝¶
為夀對難兄　鴻鴈翻秋影塤箎和笑聲他年中令綵¶
衣榮記取今宵丹荔醉瑶觥¶
<pb:KR4d0194_WYG_007-18a>¶
　　　醉花陰(詠木/犀)¶
紫菊紅茰開犯早獨占秋光老醖造一般清比著芝蘭¶
猶自争多少　霜刀剪葉呈纎巧手撚迎人笑雲鬢一¶
枝斜小閣幽窓是處都香了¶
　　　㸃綘唇¶
小雨忺晴坐來池上荷珠碎掉眉濃翠怎不教人醉¶
美眄流觴白鷺窺秋水天然媚大家休睡笑倚西風裏¶
　　　花心動(七/夕)¶
<pb:KR4d0194_WYG_007-18b>¶
水館風亭晩香濃一番芰荷新雨簟枕乍閑襟裾初試¶
散盡滿天溽暑斷雲却送輕雷去踈林外玉鈎微吐夜¶
漸永秋驚敗葉涼生庭戸　天上佳期久阻銀河畔仙¶
車縹緲雲路舊怨未平幽懽(闕/)駐恨入半天風露綺羅¶
人散金猊冷醉魂到華胥深處洞戸悄南樓畵角自語¶
　　　驀山溪¶
一番小雨&KR0541;覺添秋色桐葉下銀牀又送個淒凉消息¶
故鄉何處搔首對西風衣線斷帶圍寛衰鬢添新白¶
<pb:KR4d0194_WYG_007-19a>¶
錢塘江上冠盖如雲積騎馬傍朱門誰肯念塵埃墨客¶
佳人信杳日暮碧雲深樓獨倚鏡頻㸔此意無人識¶
　　　踏莎行(别意選草/堂别)¶
芳草平沙斜陽逺樹無情桃葉江頭渡醉來扶上木蘭¶
舟將愁不去將人去　薄劣東風天斜飛絮明朝重覔¶
吹笙路碧雲香雨小樓空春光已到銷魂處¶
